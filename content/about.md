---
title: "About"
date: 2026-01-29
hideMeta: true
ShowToc: false
---

## Chi Sono

Ciao, sono **Davide Isoardi**, nato a Torino il 26 aprile 1985.

Sono un sistemista senior e leader del centro di eccellenza per le tecnologie Hadoop nella mia azienda. Da oltre un decennio lavoro con big data, sistemi distribuiti e l'intero ecosistema Hadoop (HDFS, Spark, HBase, Hive, Ranger e compagnia bella).

### Le Mie Passioni

**Tecnologia e Open Source**
Sono iscritto all'[Italian Linux Society (ILS)](https://www.ils.org/) e partecipo attivamente al Linux Day di Torino praticamente tutti gli anni dal 2012. Il software libero non è solo una scelta tecnica per me, è una questione di libertà, condivisione delle idee e controllo sulla tecnologia che usiamo.

**Self-Hosting**
Sono un hobbista del self-hosting: se una cosa può essere "portata in casa", io ci provo. Nextcloud, Gitea, Jellyfin, e un piccolo cluster casalingo sono parte del mio setup domestico. Non perché sia necessario, ma perché è divertente e perché mi piace avere il controllo completo sui miei dati.

**Fantascienza (quella Vera)**
Adoro la fantascienza e le space opera. **Star Trek** è nel mio DNA (ovviamente Picard > Kirk, e questa non è un'opinione, è un fatto). Star Wars? Fantasy mascherato da sci-fi, al pari di altri testi mitologici. Ma questo è un dibattito per un altro post.

**Board Games e Nerd Culture**
Sono un nerd nella vecchia concezione del termine: quello che preferisce stare chiuso a giocare a D&D o a qualsiasi board game (meglio german style: 7 Wonders, Carcassonne, Castelli di Borgogna, Magica Adunanza, Pulsare, Battlestar Galactica...) piuttosto che andare a ballare.

Ora che sono padre di famiglia, preferisco una bella grigliata con famiglia e altre famiglie nerd come me che andare a fare le cose "di moda". Le sessioni di D&D sono diventate rare (organizzare è praticamente impossibile con i bambini), ma quando gli astri si allineano, è sempre un'avventura epica.

### Il Blog

Questo è il mio **log di bordo personale**, dove condivido:

- Riflessioni su innovazione e tecnologia
- Esperienze con big data e Hadoop
- Pensieri sul software libero e l'open source
- Considerazioni sull'AI e sul futuro del nostro lavoro
- Paralleli tra Star Trek e la tecnologia (perché no?)
- Progetti di self-hosting e homelab

> *"Resistance is futile... but learning is essential."*

### Contatti

- **GitHub**: [github.com/disoardi](https://github.com/disoardi)
- **Email**: Trovami sul mio dominio ;)

---

*Questo blog è costruito con [Hugo](https://gohugo.io/) e il tema [PaperMod](https://github.com/adityatelange/hugo-PaperMod), ovviamente open source. Il codice sorgente è su GitHub e tutto è self-hostato (o quasi).*
